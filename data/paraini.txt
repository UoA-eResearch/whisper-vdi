Aunty, tēnā koe, i whakapūare nei i ngā kuaha o tēnei whare i te rā nei, a, kia haere mai mātou ō whanaunga i Te Hiku o te Ika A, na ka mokemoke noa au te kōrerotanga mo te kainga. Nō te tawhiti. Hoi anō ko te pātai tuatahi, ko wai tō ingoa? Nō hea koe? Ko Te Aupōuri taku iwi, Pōtahi te marae, Waimirirangi te whare nui, Rongopatutaonga te whare kai. Ko Parani taku ingoa mōhio nei au, engari i kōrerongia e te whānau taku ingoa nō te karani māmā o taku māmā. Engari, te ingoa nei ko Blanche. Engari, ko tētahi taha, ko tō Daddy nei taha, ko tō rātou nei taha ko Parani, ana, kei te pērā tāku ingoa nō tētahi taha ko Parani, ko tētahi taha ko Blanche, engari kei waenganui ko kī mai tērā ko Francis kē nē. Ana, koinā. Engari ko Parani taku ingoa. I whānau mai koe i hea? I Te Kao. He aha rā ō maharatanga mō te wāhi i tupu ake koutou? Aroha. Aroha. E kore koe e kite i ngā kāri ināianei, kore koe i rongo i a rātou haere ana ki te hī aua, e haere ana ki te tiki pipi, he toheroa katoa ināianei, he tio katoa ināianei. I mua rā ko taku karani pāpā hoki, haere ia ki te, he rōni tōna, haere ai mātou ki Tangoake ki te hopu i te rōni, ka haere ki Te Hapua, koia hei mau i a mātou, ki te play basketball, play football, ki Te Hapua. Koira te pāpā o Mum. I a kōrerohia ko te marae he hōro i ēnā rā tērā pea kei a koe ētahi kōrero mō te hōro. Herekau he tini rawa anō, nā te meatanga o te pikitia, tātitanga o te pikitia Pai te haere i te pikitia, me utu koe one shilling, ko homaingia he tīkiti mōhou kia haere ai koe ki te mātakitaki i te pikitia. I mua, ngā pēke paraoa, he tīketi kei roto , e mahara ana koe ki ērā? Kapongia mātou ngā tīketi i roto ngā pēke pāraoa, ko haere mātou ki te pikitia E kāpō ana hoki a Rūpi, ā, ētahi wā kāpō ana, ko hoatungia te tīketi nei kua haere mātou i te mātakitaki pikitia kau mātou i utu nō te pēke paraoa kē te tīketi. Nui tonu mātou hei pērā i a Rūpī, nō te pēke paraoa kē, nō reira kē te tīketi herekau i hokongia mai. Kua noho a mea a Maraea Harawira, kei cowboys nō te kainga nei, cow-western. kua noho a Maraea, “Oh, Putiputi mai rā Ben Garthy”, ko Ben Carson, e pūpuhi ērā, ko “putiputi mai rā Ben Garthy”. Hei kata mā mātou. Mōhio i te aroha atu, engari kei te pai tā rātou kei te mātakitaki noki rātou. Ka haere ki te toa, kua haere tētahi ki te tiki hū mōna, pirangi hū, ko mea mai Mr Maxwell, “What size? Who for?”. No, hū five! Ko mea mai ko… ko wai taua mea? He Murray anyway, he Mare i te mea i haere at tiki hū, a ngā hū five. Ehara i te who for. Ināianei ko meinga koe pōrangi ana nē. I ērā wā kua katangia. He aha rā ētahi o ngā maharatanga o tō wā i te kura? Ka ingoangia Miss Rangi, ko mōhio koe pēhea te āhua o tērā kura. Pai noa iho, kei te mōhio koe e haere mai ki reira ki te whakaako i a koe, ki te whakarongo, i ētahi taima ka tarai koe kaua e whakarongo ai, engari me whakarongo ka tika, ka hama hoki koe. Kei te mahara tonu au i te mahi a āhau, a Kiri me Te Leni. Mahi au ki ko i a, he rōpū koutou, ko ingoangia tērā, tērā rōpū ko mea, ko tērā rōpū ko mea, he whā mātou. Ko mahi mātou i o mātou kāri kai, a, ko haere koe te mātakitaki ki te titiro pēhea ana ngā kai, oh, ko pai ō mea! Ko haere mātou, he kāreti ētahi, haere mātou ka tiki ngā kāreti, hūtia mai ngā kāreti, ko kainga ngā kāreti, ko whakahoki atu anō ngā rau ki roto i te whenua. Kau rātou i mōhio pau kē ngā kāreti i a mātou, ko āhau, ko te Leni me Kiri nā mātou i kai. Ka kai rawa. Pai noa iho. Ngā merengi a Mummy raua ko Daddy, hoko e Mummy rāua ko Daddy ō rāua merengi, ō rāua rōpere. Ko haere mātou te tahae i ngā rōpere ā Mummy rāua ko Daddy! I roto i tāku reunion book, ko ngā Wiki reunion book, e kōrero ana Kiri tana homaitanga tāku birthday present he merengi nānā i tahae i roto i te mahinga a Mummy raua ko Daddy. Na, ērā mea katoa nē. Ehara i te, ināianei he hīanga pea engari ki a tātou, herekau he hīangatanga nē. Te oranga o te whānau, i a koutou e tupu ake ana i Te Kao he aha rā o maharatanga mō ngā mahi i tutuki i te whānau kia whai oranga te whānau? Well, te pai o te whānau ka patu ana koe i tāhau kau, tāu hipi rā hoatu mō te katoa. Mutu anō. Ko waihongia me ngā ngohi kua whakatarea ki runga i te raina kia maroke kia pāwherangia raini. Ērā kai katoa, ngā tio. Tēnā mea te whakamaroke i ngā ngohi, ehara i te mea e kaha ana i tēnā mahi i ēnei rā, he aha o maharatanga mo te āhua o tērā mahi me ngā mea i oti i a koutou ki te mahi i tērā mahi? Ka mutu, he aha rā o maharatanga mo te wā i a koutou e whakamaroke ana i ngā ngohi? Nā te mea ko kōrepengia, kua mahia tērā mahi? Ehara hoki i a mātou hei mahi, ko Daddy mā hei mahi, only tā mātou e titiro atu He whakapapa atu, e aha ana rātou. Ka mutu, he aha rā ngā mea i tirohia e koutou? E aha hoki aua mea? Ināianei he īnanga nē, ētahi wā ko whakatarengia ki runga i te wash house, kia whakamarokengia i waho. Mahara ana au ki ērā me ngā kōrepe hoki. Me ngā mango. Te mahinga kai, he mahi nui te whakatō kūmara. Ehara i te mea, ka mahi tērā i runga anō i te kuare, kei kōnā anō ētahi mahi ka mahi i te tuatahi, ara te tāpapa. Kōrerohia mai he aha rā te āhuatanga o tērā mahi. Ko meinga ngā kūmara ka tanumia ngā kūmara kia puta ai ngā tipu Ko tītoretorengia ngā tipu ko hereherea, ko waihongia i roto i te wai mo tētahi taima kia ōrere mai te whenua, hei whakatō. He aha rā ētahi o ngā maharatanga mō te whakatō kai i roto i ngā mahinga o tō whānau? He mahi, kau he pātaitanga horekau he meatanga atu “Kao” me mahi hoki. Tikingia tō tipu kūmara ka mahingia koe te kahao ki roto i te whenua Engari, ka whakapikongia tō kūmara, tō tipu, kohia atu, ka whakamākungia ana ka āta tanumia anō, te tipu kūmara. Ka roa e tō haere ana ngā tipu rā kua āhua mea ko poropongia, kia āhua nui ai ngā kūmara. Kaua e tukungia kia tino torotoro rawa. I te wā i ahu atu koe i Te Kao, he aha rā te mea i peipei i a koe ki te ahu atu i Te Kao? Nā te mahi. Māori Affairs. Mahi au i taku School C kau au tatari results, ka meinga mai he mahi kei Kamo te post office, ka haere. 15 years, 10 months ka haere au ki te post office. Ka mutu, he aha rā te mahi i mahia e koe? Well te tātiranga i te poutāpeta me haere koe te moumou haere i ngā waea, i ngā telegrams, koira te mahi tuatahi. Muri atu i tērā, me haere koe i te wehewehe i ngā mēra. Muri atu i tērā, kua haere atu koe ki te mau i ngā mēra. Nō muri noa mai katahi anō koe ka haere ki te kauta, ki te mahi i ngā stamps, i ngā reta, i ngā mea. Engari kaua e pātai mai ki au ki te morse code, kua wareware au me pehea te morse code ināianei I aua wā rā hoki, he pērā ngā telegrams nē, he morse code.